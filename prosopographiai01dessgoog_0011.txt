ACADEMIAE SCIENTIARUM REGIAE BORUSSIGAE
PRAEMONITVM

Per multorum annorum multorumque virorum labores Academia
scientiarum eo pervenit, ut Graecorum Romanorumque heredita8â€š quatenus
ea per aera et marmora scripta ad nos perlata est, prostet collecta et
regionatim ordinata. Sane non plene executi sumus adhuc quod nobis
proposueramus infortunio eoquod magnorum inceptorum comes est adsi-
duus3 praeterea hereditas illa iam non casibus tantum, sed data opera
exploratorum omnigenarum quotidie locupletata ita continuo crescit, ut
quae hodie absoluta videbantur, cras inveniantur manca et imperfecta.
Nihilominus id iam nobis videmur adsecuti esse, ut post messem in horreis
conditam manus admoveri possint ad messorum operas secutor-ias. Nam
ingens illa monumentorum scriptorum farrago quae continet in se eximia
et per se digna quae expendantur sufficit publice proposita haberi emen-
date recensita. Sed longe plurimi qui extant tituli cum versentur in
rebus aut privatis aut inferioris ordinis publicis, singillatim quidem
examinati utilitate carent, at coniuncti inter se et compositi cum reliquis
vetustis copiis multa et aperuerunt et aperient aliunde nullo modo
petenda et ad priscorum temporum memoriam redintegrandam utilia.
Tanta tamen est scriptorum monumentorum copia tantaque argumentorum
diversitas, ut in messe collecta subsisti non possit, sed spicae oporteat
terantur, grana diversa discernantur, excutiantur, condantur. Ei desiderio
quamquam aliquatenus provisum est indicibus, quos singulis corporum
nostrorum partibus addi iussimus, ne sic quidem eo perventum est,
quo perveniri et potest et debet. Hoc efficiendum est, ut componantur
exempli gratia onomatologica et Graecae linguae et Latinae et nationum
reliquarum3 item insigniorum virorum laterculi ex plebeiorum turba

